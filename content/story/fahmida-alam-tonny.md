+++
current_weight = 68.5
description = ""
diet = "Customized "
image = "/images/tonni.jpg"
mentor = "Badrunnesa Rozi"
previous_weight = 76
time = "12 Weeks"
title = "Fahmida Alam Tonny"

+++
আসসালামু আলাইকুম।

১২ সপ্তাহের বেসিক মেন্টরশিপ রিভিউ বাই তন্নী

টোটাল ওয়েট লস: ৭.৫ কেজি

পূর্ব ওজন: ৭৬ কেজি

বর্তমান ওজন: ৬৮.৫ কেজি

মেন্টর: বদরুন্নেসা রোজি আপু

কি দিয়ে শুরু করব বুঝতে পারছি না, সবার আগে ধন্যবাদ জানাচ্ছি লুজ টু গেইন এর সকল মেন্টর ও এর সাথে জড়িত সকল সদস্যদের। ওজন কমানোর অংকটা কম হলেও জার্নিটা আমার জন্য সহজ ছিলনা। এই গ্রুপে আমি আছি অনেকদিন। মাঝে কয়েকবার গ্রুপ মেম্বারদের ট্রান্সফরমেশন দেখে অনুপ্রাণিত হয়ে ওজন কমাতে চেষ্টা করেছি। পেরেছিও কিছুটা। কিন্তু মাঝে মাঝে হালও ছেড়ে দিয়েছি। তাই এবার সিদ্ধান্ত নিলাম যে বেসিক মেন্টরশিপ নিয়ে অভিজ্ঞ কারো পরামর্শ নিয়ে এগোবো।

এই মহামারির সময়ে যেখানে অন্য সব কিছুই আমাদের নিয়ন্ত্রণ এর বাইরে, অন্তত নিজের শারীরিক ওয়েলবিং টা নিজের নিয়ন্ত্রণে রাখার চেষ্টা করেছি। আমার এই ওজন কমানোর জার্নিতে মেন্টর হিসেবে পেয়ে যাই রোজি আপুকে।

গত তিন মাসে আপু আমাকে খুব সুন্দর করে গাইড করেছেন। যদিও আমি লক্ষ্যে পৌছানোর জন্য খুবই সিরিয়াস ছিলাম। এই মহামারির সময় তিন মাসের মধ্যে দুই মাসই সহকর্মী ছিলনা। যার ফলে সংসারে সমস্ত কাজ শেষ করে নিজের জন্য আলাদা সময় বের করা কঠিন ছিল। প্রতিদিন কমপক্ষে ৫০-৬০ মিনিট হাটা, ১০ মিনিট ছিল ওয়ার্ম আপ ও স্ট্রেচিং। মাঝে মাঝে ইয়োগা, হিট এক্সারসাইজ এগুলোও করেছি। সপ্তাহে ৫-৬ দিন নিয়মিত হাটা বন্ধ করিনি। প্রতি মাসে আমার দুটো চিট ডে ছিল। কিন্তু আমি এই তিন মাসে একটি চিট ডে-ও নেইনি। আপনারা শুনে হতাশ হবেন কিনা জানিনা, ঈদের দিনেও আমি কোন চিট খাবার নেইনি।

আমি রোজি আপুর গাইডে লো-কার্ব ডায়েট ফলো করেছি। প্রতি সপ্তাহে আপুর সাথে ফোনে একবার কথা বলেছি। এছাড়া মেসেজ এর মাধ্যমে কথা হত। আপুর অনুপ্রেরণামূলক কথাগুলো খুবই ভালো লাগে। ধন্যবাদ জানাচ্ছি আপুকে। ১২ সপ্তাহের জার্নিতে ওজন কমেছে ৭.৫ কেজি। সেই সাথে বডি মেজারমেন্ট কমেছে ৪ ইঞ্চি। যা দেখে আমি তো খুশি, আর আমার মেন্টর রোজি আপু বলেছেন আরেকটু ভালো করতে পারতাম। তবে আমার চেষ্টা ও ফলাফলে খুশি হয়েছেন। আমার ও আশা ছিল আরেকটু বেশি। কিন্তু আমি হাল ছেড়ে দেইনি। আমি লক্ষ্যে পৌছার জন্য জার্নি চালিয়ে যাচ্ছি।

এত কিছুর পরেও আল্লাহর রহমতে ও আপুর সাহায্যে আমি যতটুকু অর্জন করতে পেরেছি তার জন্য আমি কৃতজ্ঞ। আমি এই কয়েকমাস এর জার্নিতে লাইফস্টাইল, ফুড হ্যাবিট সম্পর্কে যতটুকু জেনেছি, শিখেছি তা বাকি সময়েও ফলো করে যেতে চাই।

আমার জন্য দোআ করবেন যেন আমি হাল ছেড়ে না দেই। গ্রুপে অনেক রিসোর্স আছে যা আপনার ওজন কমাতে সাহায্য করবে। আপনারা চাইলে বেসিক মেন্টরশিপ এর জন্য পেইজে মেসেজ দিতে পারবেন। তাহলে সব জানতে পারবেন। পরিশেষে আমি আবারো রোজি আপু ও লুজ টু গেইন গ্রুপের সবাইকে ধন্যবাদ জানাচ্ছি।।