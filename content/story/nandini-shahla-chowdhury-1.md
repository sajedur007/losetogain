+++
current_weight = 70
description = ""
diet = "Customized Plan"
image = "/images/nandini-shahla-chowdhury.png"
mentor = "Sajedur Rahman"
previous_weight = 87
time = "24 Weeks"
title = "Nandini Shahla Chowdhury"

+++
১২+১২ সপ্তাহের প্রিমিয়াম মেন্টরশিপ রিভিউ

মেন্টরঃ Sajedur Rahman

ওজন ১ম সপ্তাহেঃ ৮৭ কেজি

২৪ সপ্তাহেঃ ৭০.১ কেজি (প্রায়)

ওজন কমেছেঃ ১৭ কেজি (প্রায়)

আমি সাজেদ ভাইয়ের কাছে প্রিমিয়াম মেন্টরশিপ প্রথম দফায় নেই এই বছরের ফেব্রুয়ারিতে। ১২ সপ্তাহ শেষে ওজন কমে ১০.৫ কেজি। আমার দ্বিতীয় দফা শুরু করি জুনে, এই দফায় আমার ওজন কমেছে আরো ৭ কেজির মতন (মাঝের দুই সপ্তাহের বিরতিতে দেড় কেজি বেড়ে আবার ৯০০ গ্রাম কমে যায়)।

আমার নানান ধরণের অসুস্থতা আছে, প্রথম দফায় সেইসব নিয়ন্ত্রনে উপকৃত হওয়ার কারণেই আমি আরো ১২ সপ্তাহ এই প্রোগ্রাম কন্টিনিউ করার সিদ্ধান্ত নেই। এছাড়াও মনে হয়েছে অভ্যাসগুলোর চর্চা আরো কিছুদিন নিয়মের মধ্যে থেকে করলে কিছুটা হলেও পোক্ত হবে।

সাজেদ ভাইয়ের নিয়মিত যোগাযোগের কারণে একটা জবাবদিহিতার বিষয় চলে আসছে শুরু থেকেই। এই দফায় সেটা আরো স্ট্রং করেছেন ভাইয়া। এমনও হয়েছে যে আমি মেসেজের উত্তর দিতে ভুলে গেছি, কিন্তু ভাইয়ার মেসেজ আসায় কোন ভুল হয়নি। এক সপ্তাহে ওজন বেড়ে গেল, খুব হতাশ হয়ে গেলাম। ভাইয়া সুন্দর করে বললেন অসুবিধা নাই আপু, পরের সপ্তাহে ঠিক থাকবে। পরের সপ্তাহে আসলেও ঠিক হয়ে গেল। প্রথম ১২ সপ্তাহে ভাইয়া সাজেস্ট করেছিলেন কার্ডিও এক্সারসাইজ, এই দফায় সাজেস্ট করলেন স্ট্রেংথ। ওনার সাজেশন ফলো করে জীবনে প্রথম স্ট্রেংথ ট্রেনিং শুরু করলাম। শুরুতে মনে হচ্ছিল পারবো কিনা। তারপর দেখলাম তিন মাস কার্ডিও করে শরীর একভাবে প্রস্তুত। প্রথম প্রথম দশ বারো মিনিট করলেই শক্তি শেষ হয়ে যেত, এখন আধা ঘন্টা করে ফেলতে পারি, অনেক রিপিটেশন না পারলেও, একটা স্ট্যান্ডার্ড রাখা যাচ্ছে। ব্যায়াম রিলেটেড নানান গাইডেন্স ভাইয়ায়র কাছে পেয়েছি, ওনাকে অসংখ্য ধন্যবাদ আমাকে এইবারের ট্রেনিংটা সাজেস্ট করার জন্য। শারীরিকভাবে না শুধু, মানসিকভাবেও আমি অনেক ভাল থেকেছি এই এক্সারসাইজগুলো করে। আমার এংজাইটি আছে এবং আমি এখন বুঝতে পারি যে এই এক্সারসাইজগুলো আমার এংজাইটি লেভেল লো রাখতে ভীষণ সাহায্য করে।

দুই সপ্তাহ আগে আমি যখন ডাক্তারের কাছে যাই, আমার সব রিসেন্ট রিপোর্ট দেখে ডাক্তার বলেছেন, আপনার আর ডাক্তার দরকার কি, আপনি তো নিজেই সব ঠিক করে ফেলেছেন। ঠিক এক বছর আগেই এই ডাক্তারই আমাকে বলেছিলেন, এত কম বয়সে এত অসুখ, ওষুধে রেসপন্স না করলে আমাদের মেডিকেল বোর্ড বসাতে হবে। ওজন কমানো, সুন্দর লাগা, কনফিডেন্স বাড়া, এইসব তুচ্ছ লেগেছে যখন ডাক্তার আমাকে সুস্থতার বার্তা দিয়েছেন।

আমার মেন্টরশিপ প্রোগ্রাম শেষ জন্য একটু দুঃখ দুঃখ লাগছে, মনে হচ্ছে বাকিটূকু নিজে পারবো তো! এই অসাধারণ অভ্যাসগুলো ধরে রাখতে পারবো তো?! আপাতত যাই পেরেছি তার জন্য অসংখ্য ধন্যবাদ সাজেদ ভাইকে। লুজ টু গেইন গ্রুপ, আর আপনারা যারা প্রতিনিয়ত নিজেদের ওয়েট লস জার্নি শেয়ার করে আমাদের উজ্জীবিত রাখেন তাদের প্রতি কৃতজ্ঞতা।