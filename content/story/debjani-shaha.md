+++
current_weight = 72
description = ""
diet = "Customized "
draft = true
image = "/images/debjanishaha.jpg"
mentor = "Badrunnesa Rozi"
previous_weight = 81
time = "12 Weeks"
title = "Debjani Shaha"

+++
12Weeks Mentorship review by Debjani Shaha

মেন্টর- বদরুন্নেসা রোজী

উচ্চতা: ৫’৮”

পূর্বের ওজন: ৮১ কেজি

বর্তমান ওজন: ৭২ কেজি

ওজন কমেছে: ৯ কেজি

মেজারমেন্ট: ৬ইঞ্চি

সকলকে আমার সালাম জানিয়ে আমার জার্নির বিবরণ শুরু করছি ।

প্রথমেই আমি আমার মেন্টর রোজী আপুকে আমার আন্তরিক ধন্যবাদ জানাবো, প্রকৃতপক্ষে যেকোনো ধন্যবাদ তার অবদানের সামনে কিছুই না।

আমি ছোটবেলা থেকেই নিজেকে মোটা হিসেবে দেখতে অভ্যস্ত ছিলাম। যখন ২0১৯ সালে আমি লুজ টু গেইন গ্রুপে যোগ দিই, তখন আমার ওজন ছিলো ৯৫ কেজি। আমি এই গ্রুপে এসে প্রথম ভাবতে সাহস করি যে, আমিও চেষ্টা করলে ওজন কমাতে পারি। আমি ক্লিন ইটিং, ফিট গাইড সম্পর্কে ধারণা লাভ করি এবং জীবন যাপন পদ্ধতিতে অনেকখানি পরিবর্তন আনতে চেষ্টা করি। সেই সাথে নিয়মিত হাঁটার অভ্যাসটা গড়ে তুলি। এইভাবে আমার অনেকখানি উন্নতি সম্ভব হয়েছিলো।

পরবর্তীতে ২0২১ সালের এপ্রিলে ৮১ কেজি ওজনে এসে আমি রোজী আপুর মেন্টরশীপ নিই। এটা শুধুমাত্র একটি ওজন কমানোর জার্নি ছিলো না, বরং জীবন যাপনের পদ্ধতিকে সঠিক করার প্রয়াস বললেই পুরোপুরি ঠিক বলা হবে। এই পথনির্দেশনা নিজেকে মানসিক এবং শারীরিকভাবে দৃঢ় করার পথ দেখিয়েছে। নিয়মিত শরীরচর্চায় আমার কাজ করার এনার্জি যে অনেক বেড়েছে সেটা না বললেই নয়।

আপুকে আমি অনেক অনেক প্রশ্ন করেছি আর আপু সুন্দরভাবে আমাকে উত্তর দিয়েছেন, ব্যাখ্যা করেছেন এবং অনুপ্রেরণা দিয়েছেন। সবচেয়ে বড় কথা আপুর সাথে এই কয়েক মাসে গড়ে ওঠা সুন্দর আন্তরিকতার সম্পর্ক, যেটা আমার এই জার্নিকে সহজ করে তুলেছিলো এবং আগামী দিনেও অনুপ্রেরণা যোগাবে। আপুর প্রতি আমার কৃতজ্ঞতার শেষ নেই।

ধন্যবাদ লুজ টু গেইন গ্রুপ। ধন্যবাদ রোজী আপু। এই গ্রুপ আরো অনেকের জীবন যাপন সঠিক আর সুস্থ করে তুলতে সাহায্য করবে এবং সেই সাথে রোজী আপুর সর্বাঙ্গীন উন্নতি কামনা করছি।

আমার সামনের দিনগুলোর জন্য সবার দোয়া আর শুভ কামনা প্রার্থনা করছি।